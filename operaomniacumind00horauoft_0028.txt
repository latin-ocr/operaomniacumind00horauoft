METRA HORATII LYRICA.

PROOEMIUM.

METRA, quibus Horatius in odis usus est, exhibituro mihi visum est,
quorundam ad rem metricam pertinentium vocabulorum tironum max-
ime causa praemittere brevem explicationem, omissis quae notiora esse
solent. In quod studium si cui altius penetrare in animo sit, duce
utatur peritissimo Godofredo Hermanno V. Cl. (Handbuch der Metrik
Leipz. 1799.)

Versus iambicos et trochaicos Grammatici plerumque dipodiis (διπο-
ὃίαις) h. e. binorum pedum seriebus (υ - υ - aut -υ - υ) metiuntur, et
versum duarum dipodiarum s. ex quatuor pedibus constantem dimetrum,
—tribus dipodiis s. sex pedibus constructum trimetrum vocant. Versus
enim iambici cum in locis imparibus (primo, tertio cet.) ac trochaici in
paribus (secundo, quarto) spondeum habere possint, rhythmus idem
post singulas demum dipodias redit. -— Sin vero de dactylicis, choriam-
bicis ceterorumque generum versibus (exceptis tamen anapaesticis,
quorum metra etiam κατὰ διποδίαν dispescuntur) sermo est, dimeter
appellatur qui duobus—trimeter qui tribus continetur pedibus sim-
plicibus.

Versus catalectus (στίχος κατάληκτος) est cujus pedi ultimo syllaba
deest. (num. 3.) Si pedi aut trisyllabo aut- tetrasyllabo duae syllabae
desunt, versus existit catalectus—-aut in syllabam aut in disyllabum.
(num. 7 et 14.)

Versus brachycatalectus est cui pes integer deest (num. 1.) ; non nisi
iambici et trochaici versus brachycatalecti sunt.

Versus acatalectus est in cujus ultimo metro nihil ad integritatem
deest, neque quidquam abundat. (num. 4.)

Versus hypercatalectus, in quo una in fine syllaba abundat. (num. 6.)
Basis est pes duarum aut trium syllabarum a quibus versus quidam
exorditur, antequam series pedum versui illi propriorum incipit. (num.

6-9.)

